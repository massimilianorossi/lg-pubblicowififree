Linee guida per l'erogazione del servizio pubblico wi-fi free
=============================================================

Negli ultimi anni si è assistito ad un processo evolutivo nell'ambito
delle tecnologie di comunicazione in mobilità e/o senza fili che ha
enormemente incrementato la diffusione di servizi sempre più sofisticati
che hanno contribuito ad alimentare la necessità di connettività
internet sempre disponibile. Tutto ciò è stato in larga parte favorito
dalla disponibilità di dispositivi multicanale e dotati di adeguate
risorse hardware nonché di piattaforme middleware modulari. La
diffusione quindi di servizi e applicazioni ha concorso e concorre alla
'Crescita Digitale' del Paese in questa era tecnologica "sempre"
connessa, nella quale persone e cose sono in grado di comunicare e
scambiare informazioni in tempo reale. La necessità di connessione
permanente richiede evidentemente la disponibilità di accesso ad
internet senza soluzione di continuità, pertanto il servizio di accesso
ad Internet in mobilità, o wireless, viene a divenire esso stesso un
servizio richiesto dagli utenti in particolare nei settori turistici,
sanitari e della formazione. La Pubblica Amministrazione di conseguenza,
in qualità di “facilitatore” all'accesso a questi servizi è chiamata a
fornire nuovi servizi digitali, in modalità gratuita per gli utenti, e
utilizzando le tecnologie Wi-Fi per la loro fruizione.

.. figure:: media/servizio-wififree.png
   :alt: Servizio WiFi free
   :name: servizio wifi free

Applicabilità e destinatari del documento
-----------------------------------------

Come previsto dall'art.8-bis del d.lgs. 82 del 2005 e s.m.i. - Codice
dell'Amministrazione Digitale -

“I soggetti dell'articolo 2, comma 2 [1]_, favoriscono, in linea con gli
obiettivi dell'Agenda digitale europea, la disponibilità di connettività alla
rete Internet presso gli uffici pubblici e altri luoghi pubblici, in
particolare nei settori scolastico, sanitario e di interesse turistico, anche
prevedendo che la porzione di banda non utilizzata dagli stessi uffici sia
messa a disposizione degli utenti nel rispetto degli standard di sicurezza
fissati dall'AGID*”.

Lo stesso art.8-bis al comma 2 prevede che

"I soggetti di cui all'articolo 2, comma 2, mettono a disposizione degli
utenti connettività a banda larga per l'accesso alla rete Internet nei limiti
della banda disponibile e con le modalità determinate dall'AGID".

In tale contesto normativo, il Piano Triennale per l'informatica nella
Pubblica amministrazione triennio 2017-2020 (di seguito identificato
anche come Piano Triennale) sottolinea l'importanza della connettività
wifi pubblica nonché l'adeguamento delle infrastrutture facendo
riferimento alla necessità di "*avviare i processi di adeguamento
della propria connettività*", per fornire tra gli altri servizi
digitali, quelli wireless necessari all'uso pubblico.

Nel seguito del presente documento verranno esposte le modalità
attraverso le quali potrà essere resa disponibile la banda destinata al
wireless gratuito da parte delle Pubbliche Amministrazioni nonché i
criteri di sicurezza da adottare in tale ambito.

.. admonition:: consultation
   
   La consultazione pubblica relativa al presente documento.....


.. toctree::
   :numbered:
   
   introduzione.rst
   cosa-e-il-wifi.rst
   framework-normativo-gestione-servizio-wifi.rst
   maggiori-esperienze-wifi-pa.rst
   criteri-implementazione-servizio-pa.rst
   possibili-evoluzioni-tecnologiche.rst
   federabilita-servizi-wifi.rst
   conclusioni.rst
   riferimenti-fonti.rst

.. toctree::
   :name: glossary_toc
   :hidden:

   glossario.rst

.. [1] Le disposizioni del presente Codice si applicano a) alle pubbliche
   amministrazioni di cui all’articolo 1, comma 2, del decreto legislativo 30
   marzo 2001, n. 165, nel rispetto del riparto di competenza di cui
   all’articolo 117 della Costituzione, ivi comprese le autorità di sistema
   portuale, nonché alle autorità amministrative indipendenti di garanzia,
   vigilanza e regolazione; b) ai gestori di servizi pubblici, ivi comprese le
   società quotate, in relazione ai servizi di pubblico interesse; c) alle
   società a controllo pubblico, come definite nel decreto legislativo 19 agosto
   2016, n. 175, escluse le società quotate di cui all’articolo 2, comma 1,
   lettera p), del medesimo decreto che non rientrino nella categoria di cui
   alla lettera b); 3. Le disposizioni del presente Codice e le relative
   Linee guida concernenti il documento informatico, le firme elettroniche e i
   servizi fiduciari di cui al Capo II, la riproduzione e conservazione dei
   documenti di cui agli articoli 43 e 44, il domicilio digitale e le
   comunicazioni elettroniche di cui all’articolo 3-bis e al Capo IV, l’identità
   digitale di cui agli articoli 3-bis e 64 si applicano anche ai privati, ove
   non diversamente previsto. 
   
